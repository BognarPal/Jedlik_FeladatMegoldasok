Története
A kezdetek:
A Forma-1 gyökerei egészen a 20. század első éveiig vezethetők vissza, az autóversenyzés bölcsőjébe, Franciaországba. Az első nagydíjat, grand prix-t 1906-ban rendezték, a Renault-t vezető győztes pedig nem volt más, mint a magyar Szisz Ferenc.

A Forma-1 születése:
Már a 30-as években felmerült a grand prix-k világbajnokságba való szervezése, de a második világháború közbeszólt, így az európai autóversenyzés csak a 40-es évek végén éledt újra. Az első bajnoki idényt pedig 1950-ben rendezték, a legelső futam a silverstone-i Brit Nagydíj volt.

A Forma-1 aranykora:
Az F1-be 1977-ben belépő Renault hozta a sportág következő nagy újítását. A francia gyártó turbómotorjai kezdetben ugyan siralmasan megbízhatatlanok voltak, de a technológia elterjedt és egy évtizedig uralta a száguldó cirkuszt, az erőforrások az egészen elképesztő, 1000 lóerő feletti teljesítményt is hozták. Manapság talán az 1980-as évekre tekintenek legtöbben aranykorként, amikor Nelson Piquet, Alain Prost, Nigel Mansell, Ayrton Senna küzdött a Brabham, a McLaren, a Lotus és a Williams autóiban ülve.

A '90-es évek:
A Forma-1-ben tulajdonképpen csak Mansell '92-es révbe érése, Prost '93-as visszavonulása és Senna '94-es halála zárta le végleg a 80-as éveket, ezután emelkedtek fel a korszak új sztárjai.

Napjaink:
A Ferrari és Schumacher totálisan uralta a 2000-es évtized elejét, öt éven keresztül minden bajnoki címet begyűjtött. A Renault és Fernando Alonso 2005-2006-ban törte meg a sorozatot, a főszerep ezután már a következő generációé, napjaink sztárjaié lett.